1o
Il eſtoit deſireux de ſçauoir quelque choſe
De ce qui ce paſſoit. l’auois la bouche cloſe;
Il me dit, mon amy, ne m’apprendrez-vous rien
Qui ſoit pour noſtre mal, comme pour noſtre bien
Lors ie luy reſpondis: Monſieur, toute ma vie
De ſçauoir le ſecret de l’Eſtat n’eus enuie,
Ie ne veux penetrer dedans le Cabinet,
Qui eſt, ou qui doit eſtre en ce lieu pur & net,
Il nous eſt pas permis de iuger en nous meſmes,
Des affaires d’autruy; Ce ſeroient des blaſphemes,
Que de penſer former vn ſi fol iugement,
N’ayant rien que ce lieu pour noſtre logement.
Il fſuffit de vous dire que noſtre Paix eſt faite,
Et que ſon ennemy aduance ſa retraitte.
Qu’il ne doit point venir de long temps à Paris,
Et qu’au lieu de nos pleurs nous placerons les ris.
Nouuelles ſont venuës de la Ville de Laon,
Portant que Leopold marche comme vn Paon
Vers icelle, à deſſein d’y faire quelque priſe,
Et que Pleſſis Praſlin corrompt cette entrepriſe,
Puis que s’eſtant campé vis à vis l’ennemy,
Il le veur repouſſer; & non pas à demy,
Car, pour ce, il attend quelques forces nouuelles
Qu’on luy doit enuoyer, qui ſont leſtes & belles.
Et que cét Archiduc eſt allé viſiter
Le camp du Duc Charles, afin de l’inſiter
Contre nos gens choiſis & contre noſtre armée,
Qui eſt, à ce qu’on dit, preſque toute formée,
Et que Meſſieurs de Laon en eſtat ſe ſont mis,
Pour repouſſer tous ceux qui leur ſons ennemis;
 Comme