affaires, ne ſçauroit que luy promettre du mal,
puis que ceux qui l’entreprennent contre luy ont
de leur coſté la iuſtice, & que les forces ne leur
manquent pas pour executer, Monſeigneur le
Du d Orleans à l’ame trop bonne, & ſes deſ¬
ſeins ſont trop raiſonnables, pour ne ſe pas
oppoſſer de toutes ſes forces à l’impiete d’vn
meſchant, pour s’aggrandir de nos pertes, n’a
pas eſté content de tirer à luy tous les treſors
de la France tant Eccleſiaſtiques que Seculiers,
mais aufli qui ne pouuant mettre ſur ſa teſte
la Couronne des François, s’eſt ſaiſi du Roy,
de la Reine, & du ſecond heritier du Royau¬
me, iouyſſant par ce moyen là de ce qu’autre¬
mentil n’oſeroit eſperer. Monſeigneur le Prin¬
ce, & tous ceux qui ont intereſt aux auanta¬
ges de la Maiſon Royale ſont auſſi iuſtes pour
laiſſer de ſi laches actions impunies, & pour
ne pas continuer les deſſeins qu’ils ont fait iuſ¬
qu’icy paroiſtre, de pourſuiure vn ſi laſche, &
vn ſi meſchant rauiſſeur, qui ne merite pas
moins qu’vne mort & que des ſuppliez, qui
n’ayent iamais eſté pratiquez, par les plus grands
tyrans de la terre: Et s’il m’eſt permis de t’ex¬
horter, ô France ma chere patrie, & s’il eſt
vray que ie ne ſçaurois me departir de tes in¬