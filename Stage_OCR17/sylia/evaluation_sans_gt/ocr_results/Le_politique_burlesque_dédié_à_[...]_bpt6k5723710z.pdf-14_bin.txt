1E
A leur donner vn peu d’audiance,
Ils exercerent ma patience,
En m’entourant de tous coſtés
Crians comme des enragez.
Ils parloient tous enſemblement,
Sans ordre ny agencement:
Leurs diſcours n’eſtoient que redites,
De pertes grandes, ou petites:
Mes ſens eſtoient tous eſtourdis,
De leur grand bruit, & de leurs cris.
D’ailleurs ne pouuant rien entendre,
A leur jargon, ſans plus attendre,
Ie cours viſtement au logis,
Craignant encore d’eſtre repris:
Où dés que ie fus arriué,
Bien ayſe d’auoir eſchapé,
Ie me iettay deſſus mon lict,
Pour donner force à̀ mon eſprit.
Apres m’eſtre vn peu repoſé,
Sentant mon corps tout allegé,
Ie tepaſſay dans ma memoire,
Vne ſi pitoyable hiſtoire.
Pour la pouuoir bien exprimer,
Ie raſchay de la debroüiller,
En tirant de la confuſion,
Vn ordre par la diuiſion.
Ie commençay de cette ſorte,
Par vn qui auoit la gueule forte,
Qui ſe faiſoit bien remarquer,
A ſon geſte, & à ſon parler.
Auec vn grand ſouſpir deuant,
Puis tout d’vn coup en s’eſcriant;
Frapant des pieds contre la terre,
Iuroit, peſtoit contre la guerre:
Vne autrefois leuant les yeux,
Regardoit droit deuers les Cieux,