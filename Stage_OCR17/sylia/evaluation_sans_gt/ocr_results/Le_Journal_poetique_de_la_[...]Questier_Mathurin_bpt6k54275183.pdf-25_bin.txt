18
De le voir parmy nous, nous ſerions tres-joyeux.
Puis qu’il pourroit tarir les larmes de nos yeux:
Grand Dieu à̀ cette fois, ſoyez noſtre ſupport,
En ramenant le Roy dans Paris à bon port.
Sus, il me faut tracer le fil de noſtre Hiftoire;
Afin de l’arborer au Temple de memoire,
Sacrifiant, ſans fin, à̀ la poſterité
Mon trauail, qui contient l’entiere verité,
De ce qui s’eſt paſſé de rare & memorable,
Si le Ciel eſt pour moy quelque peu fauorable.
Commençons par Lagny & voyons ſa ſurpriſe
Et comme Mazarin en forma l’entrepriſe;
De Perſan fut l’outil, ainſi que l’ouurior
Qui en prenant Lagny, s’acquiſt vn vil Laurier:
Car il auoit promis au Maire de la Ville
La foy, le renuoyant paiſible en ſa famille.
Mais il ne le fit pas: parce que ces Agens
Luy firent violer le ferme droict des gens:
Proteſtant qu’il feroit mourir en leur preſence,
Ce Maire s’ils faiſoient aucune reſiſtence;
S’ils n’apportoient les Clefs; laiſſant la Garniſon
Entrer armes au poing dans chacune maiſon:
Les Habitans forcez pour l’amour de leur Maire,
Pour luy ſauuer la vie, joûerent au forçaire:
Ils ouurirent leurs Portes à ce nouueau vainqueur
dl le noien eiones dne lunerone r eun,
En nous faiſant ſentir des peurs nompareilles;
Croyant que tout s’alloit perdre en vn moment,
Et qu’il ne falloit plus qu’eſlire vn monument.