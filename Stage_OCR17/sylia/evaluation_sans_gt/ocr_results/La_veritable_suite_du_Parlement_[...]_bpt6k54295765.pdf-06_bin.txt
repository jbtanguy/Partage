3
,s :
’’f’l’ ’’e e:
      r¬
LA ERITABLE SVITE DV
I
Parlement burleſque de Ponthoiſe, contenant les
noms & les Cloges de quatre nouueaux Renegats,
& la Harangue faite par MaZ arin à ſon depart.
R Llez vous.... Monſieur leBadaut,
H
 Dans la colere peu s’en faut
Quoy qu’il ſoit auiourd’huy Dimche,
Que le villain mor ie ne tranche.
Peſte i’ay grande patience eu,
Quand d’vn bout à l’autre i’ay leu
Vn certain ouurage croteſque,
Que vous nommez uitte Burleſqae
De mon Burleſque Parlement:
Mais c’eſt parler improprement
Lors que vous luy donnez ce titre,
Dites reſponſe aà̀ mon Epitre,
Mais vne reſponſe de chien,
Reſponſe ſi ie faiſois blen
Et ſii’eſtois d’lumeur critique,
Que ie laiſſerois ſans replique.
I’ay pourtant la demangeaiſon
(Et cela pour bonne raiſon)
De donner du Senat la ſuitte,
Que l’appellant point neviſite,
Ny demandeur ny deffendeur;
 Ie l’addreſſe à tout bon Frondeur.
Vn matin donc faiſant reueuë,
Ie vis qu’on auoit fait recreuë̈,
D’vn quatorze d’enſoutannez
En francs Mazarins façonnez.
Le premier auoit groſſe pance
Et des tripes en abondance,
Ce qui fit que d’abordie creu,
Que cét homme eſtant ſi ventru
Eſtoit dans cette ſingerie
Pou acheuer la momerie,
Et comme il n’eſtoit pas menu
Qu’il auoit eſté retenu
Comme vn Farceur dans jeu de Paume
Pour contrefaire gros Guillaume.
Le deuxieſme auoit vn minois
De s’enyurer ſouuentefois,
Et ſon nez fait en betteraue
Me le fit croire vn rat de caue.
Le troiſieſme eſtoit vn noiraut
Qui venoitr du pays d’haraut,
Et qui me portoit bien la mine
D’eſtre vne meſchante vermine
Ce beau Iuge eſt emperruqué
Et ſemble eſtre tout diſloqué.
Le dernier de cette recreü
Eſt, ſi ie n’ay point la berluë,
Et ſans luy donner ſobriquet
Auſſi camus qu’vn chien turquet.
Quand ie vis ces nouueaux viſages
Plaquez la comme des images.
Ie m’aprochay d’vn Villageois,
Qui clabaudoit en ſon patois
(C’eſtoit vn Huiſſier de ſeruice)
Qu’on ſe taiſe & qu’on obeiſſe:
Sans ſujet, car ie ſuis garend
Que le ſilence eſtoit bien grand
Parce que dans cette boutique
Il n’eſt pas vn brin de pratique.
Ie luy demanday, ces cornus
Qui ſont nounuellement venus
Viennent-ils pour gagner leur vie,
Eſtre Acteurs de la Comedie.
 A ij