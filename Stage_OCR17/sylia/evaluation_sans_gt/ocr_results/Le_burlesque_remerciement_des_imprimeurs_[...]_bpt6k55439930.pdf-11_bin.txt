Si vous continuez toujours
A faire de pareils diſcours,
Pouaaeu qu’on ne nous face niche,
Chacun de nous deuiendra riche,
Et ie diray comme dit on,
Quelquefois le malheur eſt bon,
Pour acquerir de la finance,
Pourueu qu’on ſauue la potence,
Et le foüet, & la fleur de lys.
Baſte du reſte, ie finis,
Apres que pour nos Compagnies
Ie proreſte à ces grands Genies
Que ce qui viendra de leur paru
Sera ſi matin & ſi tard
Crié par nous à voix ſi forte,
De ruë en ruë, de porte en porte,
Qu’ils auront grand contentement
D’ouyr publier hautement
La production de leur ceruelle.
Bon ſoir, ie n’ay plus de chandelle.
Contentez-vous d’vn Imprimeur
Qui ne fut iamais grand Rimeur,
Qui ne ſçait regle, ny methode,
Mais qui fait des vers à ſa mode
Que l’on chante ſur le Pont neuf
L’an mil ſix cens quarante-neuf.
FIN.