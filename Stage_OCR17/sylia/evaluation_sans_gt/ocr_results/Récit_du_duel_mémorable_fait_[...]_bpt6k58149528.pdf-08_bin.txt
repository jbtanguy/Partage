

Ils entrent dans vne Tauerne,
Où le Maiſtre qui la gouuerne
( Soit pour n’entendre leurs caquets,
Soit qu’il mépriſaſt les Laquais
Les obligea de prendre table
Dans vn des coins de ſon eſtable
( Ils n’eſtoient toutefois pas mal,
Puis que Monſieur le Cardinal
Auoit dedans cette Eſcurie
Ses beaux cheuaux de Barbarie
Nos drolles auecque eux placez
Pour noyer tous leurs maux paſſez,.
Apres en auoir vvidez mainte
Demandoient encore vne pinte
Quand vn maiſtre Pallefrenier,
Ou tout au plus vn Eſtaphier,
Leur dit qu’ils ſortiſſent de table,
Qu’il vouloit fermer cette Eſtable,
Qu’ils eſtoient en ce lieu ſuſpects,
Et qu’ils auoient peu de reſpects,
Pour des cheuaux que le grand Iule
Aimoit plus qu’vn Pape ſa mule.
Le Picard reſpond à ce mot
Chacun en payant ſon eſcot
Dedans ce lieu doit eſtre libre,
Vas te faire... au delà du Tybre,

 4ro.