4
Qui attrapoit l’argent de nos genereux Princes,
Et qui ſeul deuoroit nos plus belles Prouinces?
Qui dominoit ſur tout le ieune eſprit du Roy,
Qu’il eſtoit ſon Aile; Hé grand Dieu! Qui le croy.
Qu’il eſtoit le T ymon du repos de la France,
Qu’il tenoit enſerré dans ſa main la balance;
Que ſon eſprit ſubtil deſtournoit les deſſeins,
Et qu’apres ſon conſeil on n’en viendroit aux mains.
Qu’il dompteroit bien-toſt la ſuperbe arrogance
D’vn Paris, ſouſtenu des loix de la prudence.
Enfin nous le voyons condamné deſormais
De quitter neſtre France & n’y venir iamais.
Ce fut durant la nuict qui commençoit le ious
Des Roys, que noſtre Roy delaiſſa ce ſejour,
Non de ſa volonté; mais bien pluſtoſt par force,
Ou du moins par l’appas d’vne ſubtile amorces
Luy mettant dans l’eſprit que les Pariſiens
Le vouloient mal-traitter ſans eſpargner les ſiens.
Et qu’il eſtoit beſoin pour ſauuer ſa perſonne
De quitrer ſon Paris. Auſſ-toſt le Ciel tonne;
Et d’vn vent tout à fait rude & impetueux,
Nous faiſoit aſſez voir qu’vn Roy majeſtueux
N’eſtoit plus parmy nous; & qu’vn conſeil barbare
Nous auoit enleué vn ſi precieux Phare.
Le iour n’euſt pas ſi toſt paru ſur l’horiſon,
Que les Pariſiens ſont ſaiſis d’vn friſſon:
Vne Panique peur s’empara de leurs ames
Qui finit tout à coup, pour faire place aux flammes
De leur iuſte courroux: Puis tout ſoudain l’on oyt
Vn murmure plaintif que le peuple faiſoit,
Eni