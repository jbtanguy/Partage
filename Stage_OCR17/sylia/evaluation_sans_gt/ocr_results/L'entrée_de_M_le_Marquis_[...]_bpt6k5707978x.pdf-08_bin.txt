
5
Qui s’eſtoient retirez au Mans,
Mais ils furent mauuais traitans,
Loin d’amaſſer des culs de greſſe,
Qu’ils deuoient enuoyer en preſſe,
A ce gentil boufon Momus,
Qui en raillant priſt nos eſcus.
Ils n’en porterent que les gros,
I’entens cotterets deſſus leur dos,
Dont ce mutin & ſa brigade,
Pourra bien en faire ſalade,
Et en porter à Mazarin
Vn plat au ſon du tabourin.
Ainſi que ſi c’eſtoient chapons,
Ou bien Meſſieurs les gros dindons,
Dont ils ne feront point ripaille,
Seulement que chacun s’en aille.
Laiſſons entrer ce Pouruoyeur,
Ce grand diable de gibayeur,
Qui fourniſt Monſeigneur Paris
De ces riantes perdrix,
Couuertes de ſoye & de laine,
Pour luy remplir la bedaine.
Il vaut bien mieux que ces Lampons,
Il merite manger chapons,
Ce grand Marquis de la Boulaye,
Qui paye en ſi belle monnoye,
Puiſqu’il paye ſi bien de ſon bras,
Ce ſont pour luy les chapons gras.
Voyons vn peu la bonne chere
Que tout le monde luy va faire,
A ſon abord dedans le Mans:
Deſia ie voy petits & grands,
8