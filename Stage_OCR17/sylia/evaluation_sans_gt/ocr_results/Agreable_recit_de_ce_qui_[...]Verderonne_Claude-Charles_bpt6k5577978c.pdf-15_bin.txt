 12
Luy reduit a cet acceſſoire,
Et qui pour auoir leu l’Hiſtoire
Sçait fort bien comme d’autrefois
Sous le regne des anciens Roys¬
Vn Chancelier fut mis en broche
Par le noble écorcheur Caboche,
Aſſiſte de quelques mutins,
Vulgairement des Maillotins,
Crût ſa derniere heure venuë,
A deux genoux la teſte nuë,
Dans ce periſ rude & preſſant
Il inuoquoit le Tour-puiſſant,
Et fit, comme on le peut croire,
A l’Eueſqne de Meaux ſon frere,
De ſes pechez confeſſion,
Auec proteſtation,
Que ſi du danger, il eſchape,
Iamais plus on ne l’y attrape:
De ces angoiſſes oppreſſé,.
Auſſi paſle qu’vn trepaſſé,
Les Gardes viennent à la file,
D’abord la canaille fait gile,,
Et ſuruint à cet accident.
Le Mareſchal Surintendant,
Touſiours fier comme ſon eſpée
Au ſang des ennemis trempée,
Dont il occit vn Crocheteur
Qui n’eſtoit là que ſpectateur,
Exeitant lur luy mainte pierre,
Qui penſa le ietter à terre,
Et d’Ortis arriuant ſoudain
Prit le Chancelier par la main,
Que la Cronique mediſante
Dit, qu’il auoit froide & tremblance,
Et ce grand Miniſtre d’Eſtat
Eſchappé de cet attentat,
Crainte de pareille bouraſque
Auec la viteſſe d’vn baſque,
Alla chercher ſa ſeureté
Au Palais de ſa Majeſté.


La fuite
