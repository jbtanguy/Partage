
1
3
Et ſous l’auſpice d’vne Muſe,
Que l’on m’a dit n’eſtre pas buze,
Ie le veux faire en peu de mots.
Iules donques fort à propos
Receut l’advis du Dieu Mereure
( Qui de luy prend tres grande eure)
Que Monſeigneur noſtre Senat
Luy preparoit vn eſchec-mat,
Que GASTON, ce genereux Prine,
Qui ne jouë pas quand il pince,
Se ran geoit enfin du party
De Condé comme de Conty;
Et faſché que ſon ignorance
Paſſaſt juſqu’à prendre la France,
Pour la demeure des Anglois
Et des Fairfax égorges-Rois,
Vouloit comme prudent & ſage,
Qu’il fuſt logé dans vne cage,
Afin qu’il apprit à parler,
Et qu’il ceſſaſt de plus voler.
Mazarin à cette nouuelle
Sentant grand trouble en ſa ceruelle,
Et ne voulant prendre le dé
De la main du brave Condé.