C’eſtoit Mada me la Ducheſſe,
Que Mariage a fait Princeſſe,
Niepce du deffunct Cardinal,
Et fille du grand Mareſchal
De Brezé, famille ancienne;
Plus noble que tienne ny mienhe;
Car de l’ancien ſang de Maillé,
Touſiours boüillant iamais caillé,
Ce puiſſant Officier de France,
Fiſt naiſtre Madame Clemence:
Auſſi le deffunct euſt l’honneur
De luy auoir baillé ſa ſœur.
Or auoit vne belle ſuite
De Filles de tres-grand merite,
Entr’autres, la belle troſſy,
Que ie connois & nomme auſſi,
Fille de Dame bonne & ſage,
Qui maintenant eſt en veufuage.
Si les autres ie connoiſſois,
Volontiers vous les nommerois;
Mais pui que n’en ay cognoiſſance,.
Ie les paſſeray ſous ſilence.
Ils entrerent par le Parquet,
Quand leué on eut le loquet,
Et qu’Huiſſiers, auec leurs baguettes,
(Que maint, & maint hommes bonnettes)
Fait retirer eurent les gents:
Alors ils entrerent leans,
Et de la dedans la grand Chambre,
Ou plus chaud faiſoit qu’en Decembre.
Pour vous dire ce qu’on y fit,
Peſonne ne me la point dit,
Et ſi n’eſtois là ie vous iure
Pour vous en faire la figure:
Trop bien ſeay, qu’apres qu’enchambrez,
Furent poarprez, & non pourprez,
D’Eguillon