2.
Cet homme qui fait des deſpences
En pommades, & en eſſences
Plus que n’en faiſoient autresfois
Pour leur maiſon force grands Roys.
Que celuy qui monſtre à la France
Des ragouſts de reſiouyſſance,
Que ce berlandier ſi fameux
Qui ſans le ieu n’eſtoit qu’vn gueux,
Cet homme qui tient aà grand gloire,
Et croit eſtre bien dans l’hiſtoire
Pour auoir eſté le Parrain
Du hoc qu’on appelle Mazarin.
Qui laiſſant perir nos armées
Par ſon auarice affamées
Fit icy venir de fi loin
A force d’argent, & de ſoin
De ridicules perſonnages
Auec de laſciues images.
uoy ce any, ce Pantalon
Ce Phorphante, ce Violon,
Ce Iongleur qu’on déguiſe en Preſtre,
ui ne veut, & qui ne doit l’eſtre
Viendra troubler mes paſſe-temps;s
n France receus de tout temps,
Pour faire voir au lieu de Maſques
Des Peaux de Renard, & des Caſquess
Et nous fera deuenir ſourds
A force d’ouyr les tambours,
Et les fifres, & les trompettes
Qui rompent les plus dures teſtes.
Sera-il dit que ce vilain
Pour eſtre dans vn ſaint Germain
De l’autre ait empeſché la Foire,
Où i’auois mis toute ma gloire,
Où l’on voyoit tous les hyuers
Les raretez que l’vniuers
Produit dedans chaque contrée,
Où l’on rencontroit dés l’entré̂e
Des ſauteurs, des faiſeurs de tours,
Des hommes qui monſtrent des ours,
Des Singes, des Marionettes,
Et mille conteurs de ſornetes ;

B 5