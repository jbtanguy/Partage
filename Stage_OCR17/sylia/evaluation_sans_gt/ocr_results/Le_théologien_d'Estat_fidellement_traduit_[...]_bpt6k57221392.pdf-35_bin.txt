Chanſon
qui a cou¬
30
Ce n’eſt pas que nous n’ayons prou
De l’eau, MA AME, iuſqu’au cou;
Nous voyons la faim & la guerre,
Dedans noſtre natale terre,
Et tous vos ſubjets expoſez,
Non aux fureurs des bazanez,
Mais à des gros ventres à̀ biere
Qqui en enuoyent mains dans la biere,
Paris n’eſt plus ce qu’il eſtoit,
Quand ſa Majeſté y eſtoit;
Le Procureur prend la praline,
D’eſcarlate ou de ratine,
Et l’Eſcholier deuient Souda,
Pour deffendre ſon bon papa.
Item, On chante en cette guerre,
Il a battu ſon petit frere,
Et cent mil autres bouts rimez,
Qu’on a pout du pain imprimez.
Perſonne en France ne traficque,
Le Marchand ferme ſa boutique,
Et court tous les iours au Palais,
Pour en apprendre du plus frais,
Et les valets d’Apothiquaires
Ne ſongent plus à̀ leurs cliſtaires,
On ne voit plus pendre chez eux,
Ceans bon ydromel vinex,
Et dedans cette caualcade,
On n’a garde d’eſtre malade:
Il n’eſt pas iuſques à Renart,
Qu’il n’en ait eu la bonne part,
Car n’ayant point de ſauuegarde,
Quelques ſoudrilles de la garde
Luy ont enleué tous ces fleurs,
Comme œillets de toutes couleurs,
Tulipes, anemones, amarantes,
Des petits roſiers plus de trentes:
Ils n’ont point trouué de ſoucy,
Car il nen loge point chez luy:
duieoleuse euene e feſnelie