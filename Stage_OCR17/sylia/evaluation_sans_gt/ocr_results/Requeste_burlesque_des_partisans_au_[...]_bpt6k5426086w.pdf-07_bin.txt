
¬

Sa geniture & ſon mary,
Qui de ce eſt tres fort marry.
Mais faut appaiſer la furie
De Monſieur le ventre qui crie,
Et voudroit bien tant eſtre goulu
Qu’il ne fuſt point ventre d’vn Eſleu,
Et de telle magiſtrature
Ne tirer aucune nourriture,
Se voyant traitter en coquin,
Quoy qu’ils portent ſoye & ſatin,
41!
Et iurant s’il n’a dequoy paiſtre
D’enuoyer au Diable ſon Maiſtre,
Qui n’ayant maille ny denier
Tout ſon ſaoul le laiſſe crier.
Iadis faiſoient bien autre chere,
Quand y auoit moindre miſere,
Car manant quand chez eux alloit,
Sous bure porter ſouloit,
Pour eſtre rauallé de taille,
Graſſe oye, ou bien quelque volaille.
D’autre fois perdrix ou Lapin,
Achepté de ſon ſainct Creſpin.
Telle viande eſtoit cherie
Plus que celle de boucherie,
Que mainte-fois on delaiſſoit,
Pur le Chappon qui rotiſſoit.
Mais à preſent que nul n’apporte
Et que neceſſité tres forte
Retient le Payſan chez ſoy,
Pour faire deniers pour le Roy,
Etvendant cheuaux & charuë
Pour ſubuenir à la grand cruë
N’ozant s’en venir au marché
De crainte d’y eſtre accroché
Par ſattellites qu’on appoſte
Pour le faire deſcendre en poſte..
Dans vn’Repaire de Crapaux
A faute de payer ſon taux.
De la diſette du Village
Se ſent bien leur pauure meſnage
l Puis

