79
Elle leur dit, Meſſieurs, i’ay quelque peu d’argent,
Ne m’endommagez pas, ie vous en faits preſent,
Conſeruez ie vous prie la fleur de mon àge?
C’eſt ainſi que parloit cette fille bien ſagei
Mais ces rudes pendarts la prinrent par le corps,
Ainſi qu’eſt pris vn homme de Sergens & recors,
Ils la meine au logis d’vn ruſtique champeſtre,
Croyant qu’en ce lieu-là ils ioüyroient (ſans eſtre
Recogneus de mortelde la fille d’honneur;
Mais ils ne cognoiſſoient ce qu’elle auoit au cœur.
En voicy vn qui vient l’aborder, & la porte
Deſſus vne couchette. Alors elle ſe tranſporte,
Se iette deſſus luy, ſaiſit ſon coutelas,¬
Et l’en frappant au ventre, voylà mon vilain bas.
Les trois autres ſoudain mirent la main à la ſerpe:
Et à cette Amazonne preſente vne eſcharpe,
La priant de quitter ſon courroux dangereux,
Qui luy pourra cauſer des regrets douloureux;
La fille n’en veut point; & frappant de main mort
D’vn coup cét importun par terre elle porte;
Les deux autres voyant vn ſi triſte accident,
Se iettent à corps perdu ſur ce ſexe prudent.
Elle ſe deffait d’eux & paſſe ſon eſpée
Au trauers de leurs corps iuſques à la poignée.
Les  oylà donc tuez & par terre giſant
A la veü d’vn chacun qui par-là vont paſſant.
Elle prit leur cheuaux & tout leur equi page,
Afin de leur monſtrer que vaut le pucelage
D’vne fille d’honneur. Mais c’eſt trop m’arreſter,
De reprendre mon ſtile il me faut appreſer;