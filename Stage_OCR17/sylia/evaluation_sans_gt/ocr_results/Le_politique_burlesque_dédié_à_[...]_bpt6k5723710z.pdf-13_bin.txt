Voicy à peu prés leur doleance,
Si j’ay bonne reſſouuenance:
Car ſi ie ments c’eſt apres eux,
Leſquels ne ſe font jamais gueux,
L’vn diſoit que dans ſa maiſon,
 auoit bonne prouiſion,
De blé, de lard, & de farine,
Pour s’empeſcher de la famine.
Vn autre qui auoit eſté,
Des plus riches de ſa Cté,
Contoit qu’il auoit tout perdu
Sans pouuoir ſauuer vn eſcu.
Vn autre Manant de village,
Grandement ſçauant pour ſon àge,
Monſtra qu’il auoit eſtudié,
En l’eſcole de ſon Curé;
Par vne belle deſcription,
Qu’il fit de ſon affliction,
Non pas en rime, mais en proſe,
Imitant bien l’hypothipoſe:
Et fit voir en perdant ſon bien,
Qu’il eſtoit bon Rhetoricien.
Diſpenſe moy, belle Amaranthe,
De mettre icy cette harangue,
Ce ſeroit vn triſte entretien
Pour vn eſprit comme le tien,
Qui ne ſe plaiſt à autre choſe,
Qu’à lire la Methamorphoſe:
Ou bien quelque joyeuſeté
Qui maintient l’eſprit en ſanté.
Quelques autres de meſme troupe,
Cherchans quelqu’vn qui les eſcoute,
Ils faiſoient vn ſi grand ſabat,
Que ie croyois d’eſtre au combat.
L’vn d’iceux s’eſtant auiſé,
Que ie m’eſtois bien diſpoſé,