957
Cette arme que ie dis, ce n’eſtoit qu’vne forme.
Qui rendit ce Laquais entierement difforme.
lls croyoient bien alors de remporer le prix:
Mais les pauures voiſins penſerent eſtre ſurpris.
C’eſtoit quarre Laquais, qui pour leur camarade,
Mirent l’eſpée en main pour faire vne algarade
A ces deux difformez; qui ne branſlerent pas,
Aymant mieux endurer ſur le champ le treſpas,
Que de fuïr en quittant & l’honneur & la place:
Ils ſe campent tous deux d’vne fort bonne grace.
Le Sauetier premier ſe rempare d’vn coing,
Et l’autre le ſeconde vn plombeau en ſon poing,
Voicy nos fanfarons auecque leurs eſpées,
Qui pointe nos Soldats; Auſſi-toſt les plombées
Marche ſur l’eſtomach du plus rude & vaillant,
Et qui auoit eſté le premier aſſaillant.
De ce ſeul coup ſon corps tombe à la renuerſe,
Le Sauetier ſoudain ſur ſa partie aduerſe,
Se jette adroictement, & luy prend ſon oouſteau,
Les autres ſont ſur luy; Son ſecond d’vn plombeau.
Ne manque point ſon coup faiſant baiſer la terre,
A ce rude vilain piller de cette guerre;
Ce coup fit prendre cœur à nos vaillants Soldats,
Qui ſçauoient prudemment ſouſtenir tels combats.
Courage, Compagnon, ce dit le Sauetier,
Monſtre à ces deux-cy vn tour de ton meſtier.
Comme il diſoit ces mots, vn des Laquais s’auane,
Qui de ſa claire eſpée luy donne dans la pance,
Auſſi-toſt il s’eſcrie, Ha! voiſin ie ſuis mort,
Quitte priſe, auſi bien tu n’eſt pas le plus fort.
 B
1