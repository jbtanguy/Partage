83
Le Lundy vingt & deux ce bon Coadjuteur
S’en vint au Parlement, qui eſt noſtre Tuteur,
Pour luy faire ſçauoir l’ardente volonté,
Du Prince de Conty, & meſme ſa bonté;
Son indiſpoſition ne luy ayant permis
D’y venir en perſonne; Meſſieurs, il m’a commis,
Et chargé de vous dire qu’il a re ceu nouuelle
Du Vaillant Leopold dont la teneur eſt telle,
Qu’eſtant entré en France, il n’a autre deſſein
Que d’y chercher la Paix & vn eſtroit lien,
Qui puiſſe deſormais vnir les deux Couronnes,
Qui de la Chreſtienté ſont les fotes Collonnes,
Et qu’il n’a nulle enuie d’entretenir la Guerre,
Ny meſme de fouler noſtre Françoiſe terre.
Pourueu que la Reyne par vn commandement
Donne des Deputez pour l’accommodement
De tous les differends, & afin de parfaire,
Dans vn bien peu de temps, vne ſi ſaincte affaire.
Que Monſeigneur le Prince ne deſire rien plus
Qu’accorder ſon deſir; vous laiſſant au ſurplus
La libre volonté, d’en diſpoſer en ſorte
Que ce ſoit pour le bien commun; & que l’onporte
Vn narré de cecy au Roy le lendemain,
Et à nos Deputez qui ſont à Sainct Getmain,
A fin de ſupplier ſa Royale bonté
Que d’odroyer la Paie fuaſſe ſa volonte.
Et que ſi Leopold vouloit ſe preualoir
De l’Eſtat de la France, il luy feroit ſçauoir:
Que ce n’eſt point icy le lieu de ſa naiſſance,
Et que de nous dompter il n’a pas la puiſſance.
. . 