 17
Et pretendoient quelques Miniſtres
De receus emplir leurs Regiſtres,
Et leurs bourſes de bon argent,
Aux deſpens du peuple indigent.
La menü populace en tremble,
Sur ce le Parlement s’aſſemble,
Quelqu’vn dit ce fut pour luy; mais
Ce quelqu’vn là eſt vn benais.
Item, & les Cours Souueraines
S’y tranſportent auec leurs bedaines,
Voſtre Conſeil y reſiſtoit,
Mais au diable qui l’eſcoutoit;
Et quelques vns dans ces affaires,
En voulans paſſer pour bons freres,
Tinrent vn peu le Superius,
Et meſlerent trop de verjus,
Dans cette liberté Franççoiſe,
Origine de noſtre noiſe.
Ils firent pluſtoſt bien que mal,
Mais malheur pour le Carnaual,
Vous en paruſtes vn peu picquée,
Et vne belle apreſdinée,
Alors qu’on y ſongeoit le moins.
Sans production de teſmoins,
Vous fiſtes enleuer quelques teſtes
Du Parlement ou des Enqueſtes,
Qui parloient contre les Impoſts,
Bonnes gens, ou la mort pluſtoſts.
Auſſi vray nous nae pouuons tous,
MADAM, conceuoir en vous
Des intentions meurtrieres,
Qui n’appartiennent qu’aux Boucheres,
Et mal ſeantes à vn eſprit,
Qui tout confit en Ieſus-Chriſt,
Sent preſque toutes les ſemaines
Couler ſon ſang parmy ſes veines,
Et arme ſi ſouuent ſon cœur
D’vne ſacro-ſaincte liqueur: