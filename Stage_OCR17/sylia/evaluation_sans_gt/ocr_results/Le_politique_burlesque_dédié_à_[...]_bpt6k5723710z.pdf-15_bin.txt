 12
Et en eſtendant ſes deux mains,
Prioit le Pere des humains.
Soyez, diſoit-il, ſecourable,
A moy, qui ſuis ſi miſerable:
Mais auſſi-toſt que la douleur,
Luy repreſentoit ſon malheur,
Comme s’il fuſt entré en furie,:
Ou bien dans quelque reſuerie,
Crioit plus fort qu’auparauant,
Qu’on luy rendit ſon pauure argene,
Tant il eſt vray, ce que l’on dit,
Que qui perd ſon bien, perd l’eſprit.
Vn autre qui eſtoit à ſon coſté,
Auſſi défait qu’vn trépaſſe,
Diſoit d’vne eſtrange façon,
Qu’on l’a chaſſe de ſa maiſon,
Qu’on luy a pris ſes bœufs, ſes vaches,
Qu’on a rompu toutes ſes arches,
Pour voir s’il y auoit rien dedans
Qui fut propre à ces bonnes gens:
Se payans de toute monnoye,
Ne viuant rien que de leur proye,
Ils cherchent par tout à pillier,
Pour auoir bien de quoy piller.
Celuy-cy à peine auoit dit,
Qu’vn autre parla tout ſubit,
Faiſant vn long denombrement,
De tous ſes biens pareillement,
Comme champs, prés, vignes, jardins,
Bois, vergers, maiſons & bons vins.
En ſuite, l’argent monnoyé,
Qu’il n’auoit pas ſpecifié.
Sç̧auoir, pieces de trente ſous,
De cinq, de quinze, & vingt-neuf ſous,
Patagons, doublons, ducatons,
Et beaucoup des anciens teſtons:
Piſtoles