Mener la haye ſa parente
En branle bourée & courante,
Quoy la bruiere au corps leger,
Semble en gauotte voltiger.¬
Ce halier meſme ſe debande
Pour s’eſgayer en ſarabande,
La brouſſaille dance par haut,
La ronce à l’enuy va par ſaut,
La grieſche ortie en cadence,
Fait voir que touſiours va qui dance;
Le houx & ſon couſin chardon
S’emillent à chaque fredon,
Lors qu’vn Aſne ayant le cœur fade
Cherche le chardon pour ſalade:
L’Aſne eſtonné du Bal nouueau,
Ne trouue point en ſon cerueau,
La raiſon de cette merueille,
Et ſon bel inſtinct luy conſeille,
D’auertir ſes parens griſons
Qui brouſtent dans leurs garnifons;
A cette nouuelle azinique
Vn gaillard eſguillon les pique,
Et iuſqu’au moindre aſne eſt tenté
De cette curoſité.
L’aſne ſemonneur de la feſte
Comme guide marche à la teſte:
Cheuaux, mulets, roſſes, poulins,
Grands & petits, beaux & vilains,