0
4
Et ie viens encore i’en tremble,
Demander ce qui vous enſemble.
Ha ma chere Dame j’ay veu,
Ie ſuis de ſens tout dépourueu,
I’ay veu, je n’oſe vous le dire,
Car ce m’eſt vn trop grand martyre,
I’ay veu, Dieu ie ne puis parler,
Tant j’ay peur encor de trembler,
l’ay veu non pas vn Marc-Anthoine
Mais j’ay veu mon frere le moine,,
Le pauure jadis Cardinal,
Qui m’a fait vn triſte ſignal,
Me monſtrant d’vne main tremblante
Ma chemiſe toute ſanglante,
Et me diſant ces triſtes mots,
Ah finiſſez voſtre repos,
Mon tres-cher & tres-zelé frere,
Puiſque tout vous deuient contraire,
En vain vous taſchées de dormir,
Il faut vous reſoudre à mourir,
Car la Reyne qui vous protege
Fera bien-tôt leuer le ſiege,
Et retournera dans Paris,
Pour y faire fleurir les Lys,
Vous ſerez ſeul dans vos menées,
Et les cruelles deſtinées:
Mais plutôt les ſacrés Arreſts,
De ce luge ſans intereſts,

 Sont