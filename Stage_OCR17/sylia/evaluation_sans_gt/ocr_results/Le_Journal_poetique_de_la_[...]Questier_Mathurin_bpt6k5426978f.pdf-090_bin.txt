s87
Cependant vn bruict court du Duec de Longueville,
Qui s’eſt nagueres ſaiſi d’vne aſſez forte ville,
Ditte Momiuilliers; Et que ſon Lieutenant
Eſt party de Lizieux; pour chaſſer maintenant
Les gens que de Maré pour le party contraire,
Auoit en ce pays par de l’argent ſouſtraire,
Que ce grand Duc vouloit teſmoigner ſa valeur,
Et qu’il aſſiegeoit la Ville de Har-Fleur.
Puis on nous dit ſoudain que le Haure de Grace
C’eſtoit mis en chemin pour ſecourir la place;
Mais qu’ayant rencontré vn nombre ſuffiſant
De nos vaillans Guerriers, qui alloient au deuant
De ces nouueaux Soldats, leur firent prendre la fuitte;
Et en tournant le dos regagner leur gueritte.
Si bien qu’en peu de temps Camboy remply de cœur,
Pren d à compoſition la Ville de Har- Fleur.
Et ſans ſe preualoir de cette occaſion:
Ils vont aſſieger ſans apprehenſion,
Vn Chaſteau beau & fort, du Sieur Fontaine Martel
Qui n’auoit pas preueu à vn accident tel,
Cinq pieces de Canon furent pris dans la place;
Et puis de dans Roüen menées de bonne grace.
Cela nous reſioüyt icy tres-amplement;
Car on s’entretenoit en ce lieu ſimplement,
De ce qui ſe paſſoit, dedans la Conferance;
Mais on ne dſoit rien qu’aueec reuerance.
 Cependant aà̀ Paris on renforce les Gardes,
 Et vn chaeun de nuict demeure aux Corps-de Gardes,
On craint la lſcheté comme la trahiſon,
Puis quatre eſpions ſont traiſnez en priſon;