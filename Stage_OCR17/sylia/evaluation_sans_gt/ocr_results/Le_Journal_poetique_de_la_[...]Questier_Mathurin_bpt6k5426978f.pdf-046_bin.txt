Meſſieurs du Parlement, ny nos Meſſieurs de Ville,
N’entendent pas qu’on ruine vne pauure famille.
Il vous faut addreſſer à ceux qui ont du bien.
Et non pas à ſes gens qui ne poſſedent rien;
Que vous ſert d’afliger l’orphelin & la veufue,
En vendant à l’encan cette chemiſe neufue?
Rendez-leur mes amys; ie payeray pour eux,
Et laiſſez viure en Paix, ſes pauures mal-heureux.
I’eſcoutois tout cecy; & dans ma fantaiſie,
I’aborrois, en mon cœur, vne telle ſaiſie;
Et diſois:o grand Dieu, mettez fin à cecy,
En enuoyant la Paix à ce Peuple iey?
Le Prince de Condé ennoya vne lettre
A Monſieur de Boüillon, afin de s’entremettre
nuers le Parlement, pour ſurſeoit le Procez
De e bon Cheualier; qui commit cét excez,
En iettant des bil letsés ruës de cette Ville,
Et ainſi recogneu pour vne a me imbecille:
Mais toutesfois la Cour ſur le champ ordonna
Que ſes meubles ſeroient vendus pour ce fait-là,
Et que la quantité qu’il auoit de vaiſſelle,
Seroient bien-toſt changée en eſpeces nouuelles.
Voylà ce qu’on luy fit pour luy monſtrer comment
On peut bien chaſtier vn traiſtre ſans tourment.
Mouſienr le Mareſchal de la Mothe-Hloudancourt,
Fut receu Conſeiller honoraire en la Cour,
Où apres auoir fait le ſerment eut ſeance
Dedans le Parlement pour fruict de ſa prudence.
Mais, quel orage vient iey ſe faire entendre?
 Quoy! Soiſſons as tu eu quelque enuie de te rendre