Mais ſe remettant en colere
Viſte toſt bailliez luy à boire
(Z Dit Ianin qu’eſtoit ſon mary)
Teſte aux oygnons elle a bien dit
Et touſiours en faiſant voyage
Toutes ces dames de la cage
Sont à qui mieux mieux en dira
A qui mieux auſſi chinquera
A meſme leur pinte vidée
Ie vois leur route terminé́e
Mais laiſſons les dans noſtre camp
Pour faire vn tour parmy les chaimps
Car raconter certes ie n’oſe
Leur entretien qu’en pure proſe
Ce que pouuez facilement
Vous mettre dans l’entendement
Faut vrayment qu’il ſoit bien groteſque
Surpaſſant meſme le Burleſque
Tournons donc du coſté des eaux
Nous y verrons ponts de batteaux
Qui depuis peu ouurent paſſage
Aux gens de guerre & au bagage:
Certes c’eſt vn contentement
De voir le peuple y accourant
La foule y eſt preſque auſſi grande
Autant ou plus que cette bande
Que ie laiſle vers noſtre camp.
Pour faire vn tour parmy les champs
Mais vous ne croyrez pas peut-eſtre
Que ie peuue en ſi peu y eſtre
Il me ſemble qu’il n’y a pas
Du camp à la ſeine trois pas
Ie vous reſponds qu’eſtant de bande
Ennuyeux le chemin ne ſemble.
Parlons donc du port à l’anglois
Où i’apperçois force bourgeois
Que cette machine de guerre
A fait ſortir de la tanniere
Ie les vois tous le verre plain
Boire à leur tour à Mazarin
Ie les vois couchez ſur l’herbetts
Paire enſemble la godinette

8
C
 