16
Ils maudiſſoient tout haut l’Autheur de cette guerre,
Luy ſouhaittant la mort pour l’oſter hors de terre.
Cecy dura cinq iours; Puis vn commandement
De Meſſieurs de Ville fut ſuiuy promptement:
Portant que tous Bourgeois ſe tiendroient ſous les armes,
Pour aller au deuant du pain, que les Gensd’armes
Du contraire party empeſchoit de venir:
Mais comme l’on ne peut prejuger l’aduenir,
Nos Bourgeois y ayant eſté deux fois de ſuitte,
Et l’ayant amené par leur bonne conduitte,
Il y eut du debat à la troiſieſme fois:
La Ville ſainct Marcel arreſta nos Bourgeois,
Diſant: Qu’ils auoient doict de demander leur part
Du pain, dont nos Soldats s’eſtoient mis au hazard
De leurs vies. Et afin d’en auoir mieux, les traiſtres
Auoient mis des pauez ſur toutes leurs feneſtres,
Afin de ſaccager nos gens en repaſſant,
Et prendre leur Conuoy qui eſtoit tres-puiſſant.
Mais ils furent eſtonnez de voir la reſiſtance
Que leur fit nos Guerriers: Neantmoins l’aſſiſtance,
Bon-gré, mal- gré qu’elle eut, leur laiſſa enleuer
Quatre Charettes pleines de pain, pour s’eſquiuer
Des dangers que ces gens imprudens & mutins
eo ie ne r e e eneone onoe eue

La ſuitte en peu de temps te pourra contenteru
ei d
  -aarroaaoar aa    -aaoaoral

A PARIS,
De l’Imprimerie de la Veufue d’ANToNE CovLoN,Hué d’Efeſſe.
aux trois Cramailleres.