6
Couuerte d’vn niche tapis,
Et parlons du pain blanec, & bis
Et de la farine ſa mere
Comme auſſi du blé ſon grand pere,
Vn iour la curioſité́
Iuſqu’au Palais m’auoit porté,
Car il n’eſt beſte qui n’y vaze,
 Iadis on n’y voyoit que l’aze
Mais ces iours paſſez vn cheual
Comme eſtant plus noble animal
D’vne demarche non brutale
Entra franchement dans la ſale
Auec vn plaiſant fol ſur luy
A ce qu’on m’a dit auiour d’huy,
Eſtant donc chez Dame Iuſtice
Pour m’informer de la police
Et ſçauoir mille nouueautez
Qu’on debite de tous coſtez
D’vn bruit auſſi grand que tonnerre
I’entendis crier guerre, guerre,
Et moy n’ozant pas crier paix
Du moins i’en faiſois les ſouhaits.
Ie demande dans la cohü̈e
La caufſe qui fait que l’on hüe
Alors qu’vn maiſtre ſauetier
Fort excellent dans ſon meſtier
Me dit d’vn accent aſſez rude
Vrayment pour vn homme d’eſtude
Ie vous trouue bien ignorant
De ne ſçauoir pas qu’on nous vend,
Au lieu d’ouurir tous les paſſages
Ce qu’on feroit ſi i’eſtions ſages
La Reyne n’accorde à Paris
De blé chaque iour que cent muys
Encore le veut elle vendre
Au lieu qu’elle deuroit le rendre
Car Polonois, & Allemands
Nous l’ont volé parmy les champs,
Voila la belle Conferance
Où i’auions mis tant d’eſperance,
Vaudroit bien mieux ſortir demain
Et tirer droit à ſaint Germain,