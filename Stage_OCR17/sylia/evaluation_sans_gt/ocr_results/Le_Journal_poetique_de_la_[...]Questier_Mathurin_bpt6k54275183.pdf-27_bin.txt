20
A dix heures du ſoir, pour ſoudain ſe vanger
Des actions barbares que fait cét eſtranger.
Pour cét effect l’on vid ce ſurjon de Lorraine
Auee des Caualiers, ſe plaiſant dans la peine,
Courir ſus l’ennemy, luy oſtant le beſtail
Qu’il nous auoit rauis en gros & en deſtail,
Puis ils les enuoya en noſtre bonne Ville
De Paris. Auſſi-toſt Monſieur de Longue-ville,
La Nobleſſe receut qu’amena Matignon
Luy ſeruãnt de Conſeil, comme de compagnon
Nous auons trop dequoy loüer la Normandie
Puis qu’elle a à ee coup noſtre ſorce agrandie:
Nous arons du ſujet d’adorer ſes Autels
Puis qu’ils peuuent ſauuer quantité de mortels
De la mort: Mais voyons la Nobleſſe Bretonne
Sa poſture & façon; ſi elle eſt leſte & bonne;.
Si ils pourront finir nos plus faſcheux trauaux
Et ſur tout ſi ils ont monté de bons cheuaux:
ll n’en faut point douter; ils ont trop de courage
Pour ne pas empeſcher le cours de cét orage,
Ils ſont preſts d’eſtouffer la rage Mazarine
Sans le faire plonger trois fois dans la marine;
Pour eſteindre ce feu qui veut bruſler Paris¬
(En ſe bruſlant ſoy meſme ainſi qu’vn Phalaris
Ils vont ſacrifier leur honneur &leur vie
Po ur bien- toſt enchaiſner la deuorante enuie
De ce fin Cardinal, qui n’ayme que le ſang,
Et qui auec Mars taſche à ternir ſon rang.
Puiſſe tonner le Ciel pour eſcraſer ſa teſte
Deſtr uiſſant à nos yeux ce forgeur de tempeſte.
Las!