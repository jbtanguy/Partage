Il eſt vray qu’au commencement
On eſtoit dans l’eſtonnement,.
13
Car le premier jour des vacarmes
Où l’on n’auoit point de gendarmes¬iſ y8
Le peuple diſoit tout troublé
Ie ſons pris comme dans vn blé.
Moy meſme qui vous en fais rire
Ne me voyant pas dequoy frire,
Je diſois ſi le pain eſt cher
Le pauure n’en ſçaura maſcher.
Car le riche peu charitable
Ne ſongera que pour ſa table
Et l’vzurier faiſeur de pain
Voudra de l’argent auant main.
Tout le ſecret de mon optique¬SneS
C’eſtoit de voir vne boutique
Qui produiſit dame Cerez
A trauers baluſtres, & rets;¬
Quand j’en voyois vne fermée
Mon ame eſtoit toute alarmee,
Et croyois que le boulanger
Luy meſme n’eut pas à manger.
Peu ſouuent paſſant par la ruë
Quelque pain s’offroit à ma veuë
Mais accompagne comme vn Roy.
Et vous euſſiez dit d’vn conuoy,
Non pas comme celuy qu’on porte
A l’Egliſe d’vne autre ſorte,
Quoy qu’il fût ſacré pour mes mains
Autant que reliques des Saints.
Maintenant ſans aucune garde
Non ſeulement je le regarde,
E 3
Mais