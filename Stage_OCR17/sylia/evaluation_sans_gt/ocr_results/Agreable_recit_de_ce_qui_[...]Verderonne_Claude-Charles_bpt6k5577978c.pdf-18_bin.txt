

1
 15
De citroü̂illé, pommes pourries,
De choux, de concombres, d’orties,
De creſſon, pourpier & naueaux,
Artichaux, raues & porreaux,
Prunes, citrons, poires, oranges,
Les cabats traiſnent dans les fanges,
Et le cordon de ce trauail,
Fut fait de fine gouſſe d’ail,
Ou l’on adiouſta quelques bottes
De tres-puantes eſchalottes,
Ce qui faiſoit vn bel effet,
Dont le peuple fut ſatisfait,
Derriere maintes Harangeres
Plus affreuſes que des Megeres,
Mettant la main ſur les roignons
Crioient, par la teſte aux oignons,
Ces traiſtres nous l’ont donné belle,
Viue le roy, viue Bruxelle,
Viue la Cour de Parlement,
Et ſucre du gouuernement.
Elles adiouſtoient autre choſe
Qui ne ſe peut dire qu’en proſe.
Harangeres certainement
A le dire confidamment
Meriteroient d’eſtre feſſées,
Et d’auoir les langues percées.
Mais paſſons aux autres cartiers
Ou les garçons de tous meſtiers
Quittans le ſoin de la boutique
Prenoient l’hallebarde ou la picque:
Le coutelas, ou l’eſpadon,
Le brin d’eſtoc ou Ie bourdon,
Chacun ſaiſiſſant à la haſte
Ce qui ſe trouue ſous ſa pare.
Seruantes au haut des greniers
Portoient cailloux à pleins paniers,
Les femmes eſtoient aux feneſtres,
Tout s’en meſloit horſmis les Preſtres.
ae en le lene e el
&¬