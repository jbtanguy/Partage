 23
Qu’il nous faut encor des places,
Pour detourner ces diſgraces:
Pour rendre la France glorieuſe,
Par vne paix auanrageuſe.
Voila le grand raiſonnement,
De ce Miniſtre intelligent:
Voila le ſujet de cette querelle,
Qu’il taſche de rendre eternelle
Voila d’où vient tout noſtre mal,
Parce qu’il plaiſt au CARDINAL:
Voila d’où viennent nos malheurs,
Cauſez par tant de volleurs:
Voila la cauſe du different,
Du Conſeil, & du Parlement:
Voila la ſource de la guerre,
Et celle de noſtre miſere.
Voila comme cet homme parla,
M’eſtonnant bien fort de cela,
Qu’vn miſerable Artiſan,
Raiſonnat mieux qu’vn Courtiſan.
Ce pauure s’eſtant ainſi teu,
Apres auoir jetté ſon feu,
Ie voyois à trauers ſes yeux,
Qu’il eſtoit grandement joyeux,
D’auoir monſtré que ſon habit
Eſtoit moindre que ſon eſprit:
D’auoir ſi bien raiſonné,
Sur le preſent & le paſſé,
N’eſtant pas moins ſatisfait,
Qu’il euſt eſté d’vn bien faie:
Ce qui fait voir qu’vn patient,
Croit s’alleger en ſe pleignane.
Pour flatter la paſſion,
De cet homme plein de raiſoa,
Ie luy dis mon bonamy,
Voſtre diſcours m’a rauy,