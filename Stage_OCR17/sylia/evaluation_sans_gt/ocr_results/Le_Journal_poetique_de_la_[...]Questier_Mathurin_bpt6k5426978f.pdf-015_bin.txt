12
Le fourmage, le lard, commence de ſeruir
Aux pauures d’aliment, afin de ſe nourrir;
Et par tous ces moyens ſe garantir des peines,
Et des neceſſitez que telles guerres ameines.
Le Riche cependant fait le bon meſnager,
Il ne peut, ce dit-il, le pauure ſoulager,
Il met hors de chez ſoy les bouches invtiles,
Et ſçait bien mettre au feu ſes pois & ſes lentiles;
lIl ſe paſſe de peu, conſeruant ſon argent,
Mais les pauures à Dieu adreſſent leurs prieres
Sçachant qu’il a le ſoin des enfans & des meres:
N’ignorant que la Reyne à trop d’humilité
Pour ſouffrir prés de nous quelque inhumanité:
Et que ſon naturel, ſon cœur, ny ſon courage
Ne l’obligeront point de commettre vn outrage
Contre vne gent paiſible, qui luy dreſſe des vœux
Que iamais en tels temps, ne feroient nos nepueux
La Ville eſt ſous les armes, ainſi que la Cité,
Et on voit des Genſd’armes dans l’Vniuerſité,
Reſolus de tailler dés le premier abbord,
L’Autheur de ce party, luy laiſſant le remord
De nous auoir appris à deffendre la terre
Qui ne pouuoit ſouffrir en elle aucune guerre.
Quel employ donna t’on à ces nouueaux Guerriers
Afin de les couurir de quelques vers Lauriers?
Les vns furent garder la porte ſainct Anthoine,
Par laquelle il entra grand quantité d’Auoine.
Les autres conſeruant celle de ſainct Bernard,
N’v trouuerent iamais aueun faſcheux hazard:
Car