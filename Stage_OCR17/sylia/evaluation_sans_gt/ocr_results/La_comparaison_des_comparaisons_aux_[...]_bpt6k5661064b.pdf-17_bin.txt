6
Dont autre que ce fin ruſe
Ne ſe fut iamais auiſé;
Il faut dit-il que ie m’enuole,
Voyés s’il n’eſtoit pas bien droſle,
Mais de la façon qu’il le diſt,
De la meſme ſorte il le fiſt:
Ie piſſe en mes chauſſes de rire,
Quand le peuple qu’il fit de cire
Les aiſles auec quoy il vola,
Pour tirer ſes Gregues de là,
C’eſtoient des aiſles ſi gentilles
Que rien plus: Morbleu quenos filles
Ie cheuiroient bien de cela,
Quand elles vont par cy par là,
A trauers les pois & les febves,
Taſter ſi les bois ſont en ſeue;
Oüy cela leur eſpargneroit
Maint bord de cotte, & on verroit
Mainte dondon quicourt, qui trotte
Parmy les bourbiers & les crotte,
Et s’eſchauffe l’entreſaiſon
S’en ſauuer de cette façon.
Si quelqu’vn en tenoit boutique
Il auroit bien de la pratique;
Maints ſolliciteurs de procez,
Gens qui ſe crottent à l’excez,
Maintes gens qui portent galoche,
Ceux-là meſme qu’on tire en coche,
Maintes & maints Clercs gratte papiers,
Maints Eſcoliers porrant cayers,
Maintes gens venans de Gaſcogne
Luy tailleroient de la beſogne,
Car ces Gaſcons qu’on voit botter,
Ne ſe meſlent point de trotter