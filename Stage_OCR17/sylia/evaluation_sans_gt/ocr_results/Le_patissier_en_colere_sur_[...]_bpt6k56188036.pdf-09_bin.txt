6
S’il n’eſtoit permis d’aceuſer
Tous ceux qui peuuent abuſer,
Ie dirois bien que la tauene,
Quand vn bon Maiſtre la gouuerne,
Et qu’il luy donne le credit,
Eſt vn Metier d’vn grand profit,
Car il feit ſi bien que ſans crainte
Il gagneplus ſur vne pinte,
Contre le droir & l’equité
Que le vin ne luy a couſté,
Quand il rongne vn peu la meſure,
Quand il tracaſſe, & qu’il preſſure
En vuidant au ſoir ſes bacquets,
Ce ſont la ſes meilleurs acquetss
Il ne fait point de conſcience
D’employer toute ſa ſcience
A meſlanger le vin nouueau
Dans le vieil d’vn autre tonneau.
La muſeade auec la canelle,
Le perſil & la pimpernelle
Seruent à rendre le muſcat
Plus friand & plus delicat.
Il remplit ſouuent la futaille
D’vn gros vin qui n’eſt rien qui vaille
Pour en faire vn autre plus gris
Auec le blanc de moindre prix.
Enfin il trompe Ie pauure homme
A la meſure ou à la ſomme,
Et celuy de ſix & de ſept
Paſſent par vn meſme foſſet.
Mais ie Iaiſſe bien en arriere.
Ce Boulanger d’icy derriere
Qu’on dit auoir tant eſpargné
Du bon argent qu’il a gagne,
C’eſt vne meſchante chenille,
Il marie bien-toſt ſa fille
