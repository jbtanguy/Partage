6
C’eſt que Cain ce gros vilain
Dont l’eſprit fût touſiours malin
Voyoit que d’Abel les oüailles
Eſtoient graſſes comme des cailles,
Et celles de ce fier aſpic
Auoient moins de graiſſe qu’vn pic;
Tellement qu’vn jour ce prophane
Auec la machoire d’vn aſne
A ſon frere caſſa les dents
Il y a prés de ſix mil ans.
Il pourroit bien dire au Poëte,
Vrayement vous n’eſtes qu’vne beſte,
Car contre qui pouuois-je alors
Faire de barbares efforts,
Que contre mon pere ou ma mere,
Il valoit mieux tuer mon frere.
Mais certes c’eſt vn argument
Digne d’vn mauuais garnement.
Car moy d’vne replique forte
Je le confondrois de la ſorte.
Quoy meſchant hay d’vn châcun
Il n’en faloit tuër pas vn.
Cependant Abel ſans nul crime
A ſon frere ſert de victime,
Et voila le commencement
De ces guerres ſans fondement.
Si je vous racontois en ſuite
Du fameux peuple Iſraëlite
Les ſeditions, les rumeurs,
Effets de mauuaiſes humeurs
Et tout ce qu’en conte l’hiſtoire
Que l’oneſt obligé de croire,