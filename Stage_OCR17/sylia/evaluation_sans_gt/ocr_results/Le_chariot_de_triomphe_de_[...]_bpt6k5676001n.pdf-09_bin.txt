a2e.
4
Ie ne veux point mettre ſon nom,
De peur de ternir ſon renom:
Non n’en parlons point dauantage,
Ce ne ſeroit que grifonnage;
Et puis chacun en a tant dit,
Qu’il eſt ſuffiſamment deſcrit.
Mais parlons des reſioüiſſances
Et des rares magnificences,
Dont Paris forme les appreſts
Pour receuoir Dame la Paix.
Ne diſons rien de ces batailles,
Où tant de ſortes decanailles,
Monſtrans leur generoſité,
Ont exercé leur cruauté.
Ne parlons point de tant de Sieges,
Ny des ſurpriſes ou des pieges,
De batailles ny de combats,
Puis que chacun en eſt ſi las;
On ayme mieux parmy la preſſe
Aller chercher pain de Goneſſe.
Ne nous arreſtons point auſſi
A ce qu’on feit à Iuuiſi,
Où s’alluma ſi ude guerre,
Qu’on n’entendoit pas le tonnerre:
Laiſſons de meſme Auberuilliers,
Où les Soldats dans des panniers
Faiſoient tous les Diables à quatre,
Diſans: i’enrage de he battre;
le ſuis tranſporté de fureur,
Ieveux