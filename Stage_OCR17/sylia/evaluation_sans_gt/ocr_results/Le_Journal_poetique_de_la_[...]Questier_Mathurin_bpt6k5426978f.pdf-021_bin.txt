18
De le voir parmy nous, nous ſerions tres-joyeux
Puis qu’il pourroit tarit les larmes de nos yeux.
Grand Dieu, à cette fois, ſoyez noſtre ſupport,
En ramenant le Roy dans Paris à bon port.
Sus, il me faut tra cer le fil de noſtre Hiſtoire,
Afin de l’arborer au Temple de memoire
Sacrifiant, ſans fin, à la poſterité
Mon trauail, qui contient l’entiere verité
De ce qui s’eſt paſſé de rare & memorable,
Si le Ciel eſt pour moy quelque peu fauorable.
Commençons par Lagny & voyons ſa ſurpriſe
Et comme Mazarin en forma l’entrepriſe;
De Perſan fut l’outil, ainſi que l’ouurier
Qui en prenant Lagny, s’acquit vn vil Laurier:
Car il auoit promis au Maire de la Ville
La foy, le renuoyant paiſible en ſa famille.
Mais il ne le fit pas: parce que ces Agens
Luy firent violer leferme droict des gens:
Proteſtant qu’il feroit mourir en leur preſence;,
Ce Maire s’ils faiſoient aucune reſiſtance;
S’ils n’apportoient les clefs; laiſſant la garniſon
Entrer armes au poing dans chacune maiſon:
Les Habitans forcez pour l’amour de leur Maire,
Pour luy ſauuer la vie, joüerent au forcaire:
Ils ouurirent leurs Portes à ce nouueau vainqueur
Qui les auoient trompez d’vn langage pipeur.
 Ce bruit vint auſſi-toſt frapper à nos oreilles,
En nous faiſant ſentir des peurs nompareilles?
Croyant que tout s’alloit perdre en vn moment,
Et qu’il ne falloit plus qu’eſlire vn monument.