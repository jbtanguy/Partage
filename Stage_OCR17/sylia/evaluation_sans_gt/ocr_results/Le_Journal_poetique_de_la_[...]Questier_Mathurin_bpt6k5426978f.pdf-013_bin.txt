10
Ils demãndent la Paix, on ne leur veut donner;
Ils ſont preſts de fleſchir, & de tout pardonner,
Pourueu que la douceur des Alcyons de France
Changent ce fiel en miel, & en ris la ſouſfrance.
Pour ſuiure mon lournal, ie vous feray ſçauoir,
Que chacun s’appreſtoit de rendre ſon deuoir;
De conſeruer ſon Roy, ainſi que la Patrie,
Et ioindre la valeur auecque l’induſtrie.
Le Prince de Conty, eſpouſant l’intereſt
Du Peuple; dit, Meſſieurs, me voicy, ie ſuis preſt
De reſpandre le ſang enelos dedans mes veines,
Pour vous mettre en repos, & vous oſter des peines
Qui ſemblent menaſſer vn monde tout entier,
Par le mauuais Conſeil d’vn Finet maltotier.
Puis ce grand Due d’Elbeuf, vray ſurjon de Lorraine,
Fut receu General par la Cour Souueraine,
Au Palais de Paris; Et la Mothe Houdancourt,
Auecque de Boüillon; pour le ſaire plus court
Furent faits Generaux de nos belliques armées?
Dé-ja l’on void par tout des trouppes bien formées,
Pour leuer des Soldats il eſt beſoin d’argent,
Le Bourgeois d’en trouuer ſe monſtre diligent.
Le premier Regiment fut de Cauallerie,
Qui fut bien-toſt ſuiuy de freſche Infanterie;
En meſme temps l’on dit le grand Due de Beaufort
Eſt venu nous trouuer auec quelque renfort,
Pour ſe purger des faits que la loy Mazarine
Luy auoit impoſez, poaur luy cauſer ſa ruïne:
 ene d de neun s e e eo ener ton