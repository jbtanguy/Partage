21
De buis, de corne, ou d’eſcaille,
C’eſt moy-meſme qui les trauaille.
S’il vous plaiſt de vous aſſeoir,
Il n’en couſte rien pour les voir.
Alors ie dis en moy-meſme,
Ie ne veis iamais rien de meſime:
Que ie trouue Paris changé,
Depuis que l’on l’a aſſiegé:
Car l’humeur de ces artiſans,
C’eſt d’eſtre rogues & ſuffiſans.
M’ayant parlé courtoiſement,
Ie m’aſſis donc fort librement.
Il m’eſtalle ſa marchandiſe,
En attendant que ie la priſe,
Il me dit, voila quieſt bien fait,
Se peut il voir rien de plus net?
Ouy luy repars ie auſſi-toſt,
Craignant qu’il ne me prit pour ſot:
Non, ie ne croy pas qu’en France,
Y aye ouurier qui nous deuance:
Voſtre beſogne eſt ſi bien faite,
Qu’elle eſt bonne pour vne coquette,
Ou pour quelque ieune muguet,
Qui a touſiours de l’argent de preſt.
Pour moy, il faut que j’auoüe,
Auparauant que l’on me louë,
Que ie n’en ay plus qu’il m’en faut
He, diantre! c’eſt là mon defaut:
Car ſi’auois à deſpenſer,
Ie le ſçaurois ben employer,
Soit en peignes, ou autre choſe,
Ie ne dirois pas que ie n’oſe.
Mais à preſent que tout eſt cher,
Ie n’ay pas moyen d’achepter,
Puis, j’en ay vn en la maiſon,
Qui eſt encor aſſez beau & bon