Barberin qui Cardinal eſt
Porta ſi fort ſon intereſt
I4
Que connoiſtre il le fit au Pape,
Mazarin qui vole & qui happe,
Ayant volé en ſi haut lieu,
Meſnagea comme il plût à Dieu
Vn ſi ſignalé auantage:
Il y fit ſi bien ſon meſnage,
Qu’au Vatic an on reſolut
Qu’il voleroit pour le ſalut
Des ames de tous les fidelles;
Cela luy renforça les aiſles,
Et le miſt en vn tel eſtat
Qu’il voloit enhomme d’Eſtat;
Eſtant pourueu de cét Office,
Il fut touſiours en exercice
Tantoſt deçà, tantot delà,
Tantoſt pour mettre le hola
Entre ceux qui ſe vouloient mordre,
Tantoſt pour calmer vn deſordre,
Selon qu’on jugeoit à propos
Il n’eſtoit alaigre & dipos;
Apres auoir veu l’Allemagne,
On le fiſt aller en E pagne,
Ou quelques-vns dſent de luy,
Qu’ii ne vola rien que pour luy,
Ce qui miſt vn peu en colere,
Et l’Eſpagnol & le Sainct Pere,
Qui lors luy en fit le bien,
Mais à la fin ce ne fut rien:
Apres quelques mois s’écoulerent,
Nouuelles à Rome arriuerent,
Que vers la ville de Caſal,
Pour vn qu’on dit eſtre Vaſſal
