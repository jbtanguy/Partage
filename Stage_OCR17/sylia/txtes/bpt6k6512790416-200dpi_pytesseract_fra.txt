11

Que l’autre auecque tout fon corps;
Confidere le beau dehors: |
Son dedans encor plus aimable,
La fait nommer l’Incomparable ;
Et fon efprit eft fi charmant,
Qu'vn feul mot luy fait vn Amant:
Mais puifque le iour fe retire,
Quelque plaifir qui nous attire,

Il nous faut fonger au retour,
Faifons encore vn petit tour;

Puis fans autre ceremonie,

Nous quitterons la Compagnie,
Remarque vn peu ces éventez
D'vn zele d'amour emportez,

Ce font des courtaux de bourique
Qui mettent Phebus en pratique,
Et tournent la Profe à l'enuers
Pour tafcher d'en faire des Vers,
Sans garder ordre ny melure,
Sans {çauoir Rime ny Cefure,

Et pour contrefaire noftre Art
Efcorchent le pauure Ronfard,
Ceft vne chofe bien commune,
Que chacun auec fa chacune, :
Auiourd'huy vueille fe mefler

De noftre façon de parler,

Et parfemer ies amourettes

De toutes nos belles fleurettes.
Vrayment c'eft vn trop grand abus
De profaner ainfi Phebus:

Quel monftre de voir vn fot Afe
Monter en croupe fur Pegafe,

Et voltiger deflus fon dos

Pour faire rire des Badaux !