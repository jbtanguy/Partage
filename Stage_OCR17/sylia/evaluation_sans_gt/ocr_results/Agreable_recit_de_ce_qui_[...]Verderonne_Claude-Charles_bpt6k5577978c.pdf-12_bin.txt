1
9
Auec ſes troupes comme vn foudre
Mit tous leurs Eſcadrons en poudre,
Et les ſuiuant iuſqu’à Doüay
Vengea la perte de Courtry,
Chacun beniſſoit ſa proueſſe,
Tout eſtoit remply d’allegreſſe.
Mais comme en n bean lour d’te
Plein de lumiere & de clarté.
Le Ciel ſe couurant de nuage
Change le beau temps en orage,
Et des ruiſſeaux font vne mer,
Noſtre plaiſir deuient amer,
La ioye ennos cœurs preparée
Ne fut pas de longue durée:¬
De tout temps nos Roys tres-pieux.
Par vn zele deuotieux
Quand le Ciel a beny nos armes
Etla valeur de nos gendarmes
Vont en cortege ſolennel
Rendre graces à l’Eternel,
Dedans le Temple où l’on reuere
Le nom de ſa tres chaſte Mere.
Les Gardes dés le poinct du iour
Aſſemblez au ſon du tambour
Deſſus le Pont-neuf ſe logerent
Et par les ruës s’arrangerent,
Quand la Reine eſtant de retour
Vn bruit s’épand tout à l’entour
Que l’on auoit pris le bon-homme
Que le peuple ſon Pere nomme.
L’vn dit, on l’a mené parlà,
L’autre cecy, l’autre cela,
 Le murmure eſchauffe les biles
Des batteliers gens mal dociles,
Et chacun s’arme aux enuirons
Qui de crocs; & qui d’auirons,
De cailloux, de pies & de peles;
De bans, de treteaux, d’eſcabelles,
De barres de fer, de leuiers.
De grez que l’on prend aux lauiers.
C