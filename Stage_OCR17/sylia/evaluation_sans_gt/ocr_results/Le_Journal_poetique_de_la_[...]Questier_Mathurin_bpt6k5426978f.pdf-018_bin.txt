15
Si ils font leur deuoir eſtant deſſous les armes
Et s’ils ſont courageux au milieu des allarmes.
Ha! qu’il faiſoit beau voir leur graue contenance,
Marchant allegrement & en belle Ordonnance;
Poſent leurs Corps de- Garde, & font tout ce qu’il faut,
A celle fin que la nuict, n’y ayt aueun défaut,
En ſe donnant ſur tout bien g arde de ſurpriſe.
Sainct Germain eſt veillant, & ne quitte ſa priſe,
Abbaiſſant le caquet à quelques eſtrangers,
Qui ne peurent qu’à peine euiter les dangers
Ou ils s’eſtoient fourrez. Et la Porte Dauphine,
Sceut fort bien retenir celle qui fit la fine,
S’eſtant, pour ſe ſauuer, en homme deſguiſé.
Mais Buſſi ne fut pas du tout ſi aduiſé,
Puis qu’il laiſſa paſſer deuant ſon Corps de-Garde
Quantité d’Eſcus d’or en guiſe de Mouſtarde.
Or voylà nos Guerriers occuppez deſormais,
A bien garder les Portes de noſtre Paris; Mais
Il faut d’autres Soldats; & dés le lendemain,
Pour empeſcher le vol que l’on euſt fait du pain
Chacun ſe met en haye, & parmy les dangers,
Afin de conſeruer Meſſieurs les Boulangers,
Qui ſe voyant gardez vendent leur pain bien cher,,
A cauſe qu’on n’en peut qu’à peine approcher.
Le plus fort l’emporte; On ne marchande plus:
De dire: C’eſt trop cher; ce ſont mots ſuperflus.
Ma Commere, c’eſt moy: Ie ne cognoy perſonne,
Mon pain eſt pour celuy qui plus d’argent me donne,
Enfin c’eſtoit pitie de voir les pauures gens,
A qui les Boulangers n’eſtoient point indulgens.