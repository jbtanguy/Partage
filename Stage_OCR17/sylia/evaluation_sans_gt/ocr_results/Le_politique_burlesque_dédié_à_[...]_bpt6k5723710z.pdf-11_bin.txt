8
Il n’importe quel qu’il puiſſe eſtre,
On ne peut pas touſiours bien eſtre:
Pourueu qu’on ait dequoy gruger,
L’on peut viure ſans grand danger.
Mais à propos de ces eſpions,
Qui ſe confioient en leurs talons,
Lors qu’ils penſoient de faire gille,
On les meine à l Hoſtel de Ville,
Et là ils ſont mis en priſon,
Comme perſonnes de renom,
Attendant que Dame Iuſtice,
Les abandonne au ſupplice,
Ou autre moindre punition
Qui reſponde à leur action.
 Mais laiſſons-là ces miſerables,
S’entretenir de leurs ſemblables.
Allons faire vn tour par la Ville,
Où chacun à ſon gré babille,
Des affaires du temps preſent
Sans demander or ny argent.
Il n’en couſte rien pour entendre,
Chacun en prend ce qu’il peut prendre,
Et l’on s’en reuient bien ſouuent,
Auſſi ignorant qu’auparauant.
Ceux qui veulent voir quelque choſe,
Soit en vers, ou bien en proſe,
Ils payent deux liards du cahier
Sans en rabattre vn ſeul denier.
Les IHmprimeurs font leur profit
Des pieces qui ont le debit:
Les Colporteurs vendent leur peine,
Courans touſiours la pretenteine.
Ie les appelle chanſonneurs,
A cauſe qu’ils ſont grands piailleurs,
Auecque leurslongs preambules,
Ie les trouue ſi ridicules,
Qu’ils