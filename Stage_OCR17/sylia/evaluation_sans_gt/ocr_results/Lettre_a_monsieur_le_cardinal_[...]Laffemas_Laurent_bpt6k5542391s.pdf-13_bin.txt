10
A la ſcience qu’il auoit
De Politique & d’homme adroit.
Comme vous auiez la puiſſance,
Et de deniets grande abondance,
Vous pouuiez finir nos langueurs,
Et, par la Paix gagner les cœurs.
Elle n’eſtoit que trop facile,
Grace au genereux Longueuille,
Si vous n’auiez point trauerſe
Ce qu’il auoit bien commencé.
Voila ce qu’il vous falloit faire,
Pour eſtre long temps neceſſaire.
Sur tout il ſe faloit garder,
Sans vn peu trop ſe hazarder,
De toucher aux Cours Souueraines,
Qui pour la pluſpart ſont hautaines,
Et ſanglent vn homme tout net
Par Arreſt de ſix cens dix ſcpt,
Et de Ianuier, en cette année,
Oùl’on vous l’a belle donnée,
Voila que c’eſt de s’ingerer
Aux affaires del’Eſtranger.
Excuſez, Iules, ie vous prie,
Si, d’vne plume ſihardie,
Ie ſemble au iourd’huy vous parler:
Ie ne ſçaurois diſſimuler,
Ie dis icy ce que ie penſe,
Non par eſprit de médiſance:
Mais bien, par le dépit que i’ay,
Que vous n’auez point ménage
Cet honneur que vous auiez, d’eſtre
Auſſi puiſſant que noſtre Maiſtre,
Faire de nouueaux Reglements,
Diſpoſer des Gouuernements,
Conferer tous les Benefices,
Créer, ſupprimer des Offices,