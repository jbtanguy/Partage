1e
Tout eſtoit fondu au Soleil;
Iamais on ne vit ſans pareil,
S’il eût eu des calebaſſes,
Ou bien d’aſſez longues eſchaſſes,
Peut-eſtre il ſe fut eſchappé;
Mais ma foy il fut attrappé,
Penſant prendre des deux la Lune
Il gliſſa de malefortune,
Et fiſt vn dangereux faux pas,
Et puis voila mon bougre à bas,
Au milieu de Ia mer ſaĺe,
Vray eſt que s’il l’euſt aualée
Sans rien laiſſer mort il n’en fut,
Mais tout boire il ne la pût,
Seule ment on dit en memoire
De luy, & l’eau qu’il n’a peû boire,
Icarius Icaris
Nom inibus fe cit aquas.
Si cette cheute fut affreuſe,
Celle-cy n’eſt pas moins faſcheuſe,
Elle doit eſtre ſi elle neſt,
C’eſt Mazarin qui eſt tout preſt,
Vn ſeul moment de patience,
Il ſe prepare à cette dance,
On l’habille pour ce balet,
Il ne tient plus qu’à vn filet,
Encore eſt-il pourry de cuire,
Ie ſçay que cela fera rire
Quelque peu Meſſieurs de Paris,
On dit qu’ils ay ment bien ce ris,
Qu’ils en ſont frians comme chatte
Eſt de poiſſon, mais qui s’apatte,
Ne veut mouiller aucunement
Pour l’oſter de ſon element
