11
 Bref, de faire, ſelon vos vœux,
Les hommes grands ou malheureux.
Tant s’enfaut que ie vous accuſe,
I’ay touſiours faitparler maMuſe
Auec des termes de reſpect,
Si que ie crains d’eſtre ſuſpect,
Et beſoin eſt que ie m’explique
Selon l’air de la Voix publique.
Pourquoy vous traitterois-ie mal?
Vous eſtes vn grand Cardinal,
Vn homme de haute entrepriſe,
Vingt fois Abbé, Prince d’Egliſe,
Quoy que ne ſoyez in Sacris,
N’ayant Ordres donnez nypris,
Et n’ayant point de Caractere,
Non plus que l’art du Miniſtere.
Il eſt vray qu’en ce dernier poinct,
Cher Iules, vous ne ſçauez point
La ſcience ny la pratique
Du gouuernement Politique.
Ie vous en parle franchemont,
Et chacun dit communément
Que ſi, par le Conſeil d’vn autre,
Loin de faire ſuiure le voſtre,
Vous vous fuſſiez pû contenter
D’obeyr & d’executer,
Vous auriez touſiours fait merueille,
Teſmoin l’action non pareille
Que vous nſles pres de Caral
On n’a iamais rien fait d’égal.
Il faut que tout chaeun l’auoü,
Et qu’en paſſant ie vous en louë.
Sans contredit, ce coup fut beau,
Mais ce fut vn coup de Chapeaus
Depuis, ſans ſe faire de feſte,¬
Il falloit faire vn coup de Teſte,


.