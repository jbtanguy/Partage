Ie confeſſe que j’eus croyance
Qu’on conclueroit à l’audiance,
A ce qu’Hilaire on eſtranglaſt,
De verges Rozée on ſanglaſt,
Et qu’ainſi l’Aduocaſſerie
S’en allaſt par la penderie,
Et les plus hupez du barreau,
 Deuinſſent gibier du bourreau:
Il eſt vray que dedans leurs cauſes,
Ils auoient dit d’eſtranges choſes,
Dequoy le Prince de Condé,
Euſt fort bien raiſon demandé;
Mais non pas à ce que ie penſe,
Pour les attacher à potence,
Non plus que les eſſoriller,
Ny de verges les eſtriller.
Auſſi vis ie en grande colere,
Hilaire ne ſe pouuant taire,
Diſant que memoires auoit,
Sur leſquels plaider il pouuoit.
Aſſez long-temps dura la noiſe;
Mais premier Preſident l’accoiſe,
Diſant, qu’ils plaid aſſent leueis faits,
Et qu’ils remiſſent leurs bonnets.
Ainſi s’aſſoupit leur querelle,
 Et Gaultier parlant auec zele
La violence exagera,
Et le pouuoir rememora,
Dont abuſoit durant ſa vie,
Ce grand angouleur d’Abaye:
Mais par trop parler, ſoif il eut,
Parquoy fit poſe, & puis il beut,
Ou vin, ou bien eauë, ne m’importe,
 Tant eſt qu’il eut la voix plus forte.
Auſſi parla il d’action,
Souſtenant que l’extraction
2.