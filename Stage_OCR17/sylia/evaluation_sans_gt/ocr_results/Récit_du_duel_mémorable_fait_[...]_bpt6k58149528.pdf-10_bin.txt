Les voila tous à la campagne
Hormis le malheureux Champagne.
Qui bleſſé d’vn coup de baſton
Chante vn triſte Qu’en dira-t’on.
Dix contre neuf. On ſe mal-traite;
Mais l’Italien fait la beſte:
Quatre ſont mis hors de combasr
Et trois morts tombent le nez bas.
Les noſtres n’ont point de bleſſure,
Hormis Pierrot, dont la freſſure
A ſenty la pointe du fer
D’vn des trois qui ſont en Enfer:
Mais cette bleſſure eſt legere,
Et ſa Tante la Harangere
Auec vn peu d’huile & de vin
En trois jours le va rendre ſain.
Braue ennemy de l’Eminen ce
Ie ne puis paſſer ſous ſilence
Que de la deſpoüille des morts,
Dont il t’eſcheut deux juſtaucorps,
Tu les donnas tous deux pour boire
A la ſanté de la victoire,
Du Roy, de noſtre Parlement,
Et de ceux qui dirent Amen.
Vola le recit veritable
Du combat fait pour yne Eſtable,
L