7
Et dans bouteille iollie,
Dont la peinture, ou la coppie,
Que ie vous en fais aſſez mal
Surpaſſe encor l’original.
Ne ſerois-ie donc pas bien buze
De vouloir chercher vne excuſe,
 Pour ne vous auoir preſenté
Drogue de cette qualité.
 Serois-ie pas des plus timides,
Si de peur d’aller les mains vuide,
Ie vous offrois tel rogaton
Qui me couſteroit vn teſton,
Que ie mettrois à l’aduenture,
Et qu’en rechignant ie m’aſſure,
Vous regarderiez de trauers,
Pluſtoſt que ces malheeux vers,
Qui touſiours à le prendre au pire
Seruiront à vous faire rire,
Quand vous ſeriez plus ſongereux
Qu’Heraclite, dit le pleureux:
C’eſt vne choſe trop commune
De faire preſent d’vne prune,
A deſſein d’en auoir vn œuf,
Et c’eſt ſe r’enuoyer l’eſtœufs
Quand liberalité forcée
D’vne patte desja greſlée,