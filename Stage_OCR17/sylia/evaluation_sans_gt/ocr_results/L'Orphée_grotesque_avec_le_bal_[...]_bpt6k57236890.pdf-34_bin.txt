N’eſt plus noblement chareuté
Pour la garniſon d’vn paſté,
Qu’icy l’eſt le bon homme Orphée
Par cette canaille eſchauffée;
C’eſt à qui luy hachera mieux
Le nez, les oreilles, les yeux.
Qui l’éborgne auſſi-toſt l’aueugle
Dontil rugit, brait, heurle & meugle,
Bon pour luy s’il y pert les yeux
Vn franc vielleur n’en vaut que mieux
Par dépit leur rage paſſe outre,
Mieux fait là qui plus mal l’accouſtre
Les cailloux tyrſes & baſtons
Luy font des abreuoirs à tons;
Pour le coup de grace on luy ruë
Les ferrailles d’vne charruë,
Qui luy font à diuers fendanre
Voler la ceruelle & les dents
On gouſpille iuſqu’en ſon ventre
La muſique qui s’y concentre
Ce meurtre atroce affreux fracas
Bleſſe-il point les delicats;
Ce ieu ſent trop la boucherie
Pleurez-en ſi bien que i’en rie:
La belle eſperance aux corbeaux
De voir noſtre chantre en lambeaux;,
Quoy qu’à l’obiet de playe & boſſe
Vn barbier penſe eſtre à la noce