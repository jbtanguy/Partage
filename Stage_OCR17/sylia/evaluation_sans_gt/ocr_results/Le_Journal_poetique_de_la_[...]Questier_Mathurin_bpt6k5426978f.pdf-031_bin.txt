28
Il ſe iette à ſon col; mais l’autre ſans defenſe,
Regarde ceſtuy- cy; luy diſant; Tu m’offenſe?
He! pour qui me prends-tu? Tu es vn eſpion?
Non, ſuis; dit le Payſan, ie me nomme Pion,
De ſainct Leu Tauerny, & y fais ma demeure,
Que ſi cela n’eſt vray, qu’inconinent ie meure.
Ce droſle ſur le champ le contrainct de venir
Deuant le Cporal, afin de maintenit
Cette accuſation, & ainſi ſe deffendre,
Du ſoupçon qu’on pourroit encontre luy pretendre.
Meſſieurs, dit le Payſan; vous ſçauez bien mon nom,
Le lieu de ma demeure; & meſme mon ſurnom.
Ceſtuy cy veut ternir ma bonne renommée?
Puis en ſe retournant deuers la cheminée,
Ne voyant plus celuy qui l’auoit offenſé,
Il ſe miſt à courir ainſi qu’vn inſenſé,
Criant à haute voix; arreſte, arreſte, arreſte?
Ce diable d’eſpion qui vaut pis que la peſte.
On ſe ſaiſit de luy, & ſoudain on l’ameine
Plus viſte qu’il ne veut parler au Capitaine.
On viſite ſa poche; ou l’ontrouue des lettres,
Oui firent toſt ſaiſir ce beau facteur des traitres.
Auſſi- toſt on le lie; & à l’Hoſtel de Ville
On meine ce galand qui en eut trompé mille.
Il nous le faut laiſſer deteſter ſes pechez,
Car nous allons ailleurs aſſez eſtre empeſchez.
Cependant l’ennemy pille, bruſle, ſaccage
Les maiſons, les Chaſteaux, & meſme le Vilag
Du Meſnil Madame Ranſe, dont les deſgats
’ont pas ſceu eſtre faicts que par des renegats,
Qui