22
¬¬¬
Perdre & gaſter le bien, & ſans aueun ſoucy
Tuer & ſaccager des hommes ſans mercy;
Qui ne te diſoient rien; te donnant leur ſubſtance
En taſchant de ſouler ta laſche intemperance
Penſe tu que le Ciel pardonne tes forfaits,
Et qu’il puiſſe oublier les maux que tu as faits?
Non, non tien toy certain qu’il n’a point de clemence.
Pour celuy dont le cœur n’ayme que la vengeance.
Enfin dedans Paris chacun ſe tourmentoit
Et ce deſtin fatal, ſans ceſſe, on lamentoit.
On voyoit par les ruës gemir les vilageoiſes,
Et leuer les yeux aux plus groſſes Bourgeoiſes;
Les vns s’entretenoient; d’helas tout eſt perdu?
Car le monde en ce temps tout eſperdu;

On ne laiſſoit pourtant d’amener des farines,
Des bleds, du pain, du vin, ſans craindre ces vermines
Qui tenoient la campagne eſperant d’affamer
Cette fameuſe Ville, qu’on ne peut diffamer:
Car elle à, Dieu mercy, des forces ſuffiſantes,
Pour bien-toſt repouſſer les Cohortes puiſſantes
De nos fieres ennemis, qui rauagent par tout,
Et qui de leurs deſſeins ne viendront pas à bout.
Auſſi-toſt le bruict vint du Comte de Harcourt,
Que dans le Pont de l’Arche on le tenoit de court
Que Roüen n’auoit voulu luy donner audience
Dedans ſon Parlement, ny aneunel ſeance..
Vn peu apres cecy, Monſieur de Longuo-ville
 Aueec des Caualliets ſortit de cette Ville,
Exprés pour s’aſſeurer des placesl& du Pays
De Normandie, qui rend les eſprits eſbays