 
32
Leſquels n’ont point d’autre objet,
Que celuy de leur intereſt.
Tu le vois bien par experience,
Aujourd ’huy, miſerable France,
Meſme depuis pluſieurs années,
Que tes mauuaiſes deſtinées,
Ont mis ton ſort entre les mains,
De deux Miniſtres Italiens.
Veux-tu guerir de ce grand mal,
Il faut chaſſer ce Cardinal,
Qui t’a rauy ta liberté,
Pour te mettre en capriuité?
C’eſt là l’vnique moyen,
Pour rentrer dedans ton bien.
Tu n’as point d’autre remede,
Pour luy oſter ce qu’il poſſede;
Et pour recouurer ton repos,
Qu’en ſupprimant tous ſes impoſts,
Qui t’ont ſi fort trauaillée,
Que tu en és toure troublée.
Ton ieune Roy te tend les bras,
Pour le tirer de l’embarras,
Où tes plus grands ennemis,
Font gloire de l’auoir mis.
Ne differe pas dauantage,
A le vanger de cét outrage;
Et le remettre dans Paris,
Sur le troſne des fleurs de lys.
Cet homme avant touché au but,
A l’inſtant meſme il ſe teut,
Pour oü̂ir vn ſolliciteur
Qui faiſoit le grand orateur;
Doüé d’vne grande memoir,
Se ſouuenant bien de l’hſtoire.
Quoy, Meſſieurs, vous vous eſtonnez,
Si aujourd’huy à noſtre nez?
Dit-il,
