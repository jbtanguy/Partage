3J4
Là les plus gros poiraux, ſe trouuerent econſs,
Et à leurs amateurs ne firent aucun refus,
De ſe rendre craintifs, craignant de pis auoir
Meſmes les blettes raues firent auſſi leur deuoir
Se laiſſant carreſſer des amis de Bellonne
Sans plus ſe ſoucier des enfans de Latone;
Hal que s’il y eut eu quantité de nauets
On y eut veu courir vn nombre de Cadets,
Qui en euſſent cueilly pour paſſer leur Careſme
Des racines de perſil, on en eut fait de meſme;
Mais le froid Boreas empeſhoit la ſaiſon
Qui fait bien-toſt meurir ſes racines à foiſon.
LeS autres plus diſcrets ne s’amuſerent pas
Si proche de Paris à faire tant de tracas:
Car ils alloient gaillards auecque eſperance
Aux boourgs les plus fameux qui ſont dedans la France;
Et ſans ſe ſoucier d’vn fatal debris,
Ils vont ſans murmurer à dix lieüs de Paris,
Aue cque ſi grand nombre de chariots & charetes
Que preſque dans la Ville deux centaines y reſtes:
Et iamais on a veu vn ſi fameux Conuoy
Entrer dedans Paris:Et c’eſt auſſi pourquoy
Le pain fut r’amandé de quelque peu de choſe.
Mais, ô! Dieu que voicy vne Metamorphoſe
Bien eſtrange; ſçauoir, que nos fiers ennemis
Ne veulent pas tenir ce qu’ils nous ont promis?
Ha! Brie-Comte Robert, tu ſçais bien maintenant;
Qu’on ne te deuoit-pas traitrer ſi laſchement,
Graney fut valeureux; mais ſa vertu eſt morte
Dés l’inſtant qu’il traitta auec toy de la ſorte;