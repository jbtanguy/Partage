Depuis l’vn iuſqu’a l’autre bout,
En ſe faiſant hair par tout.
 Etpreſentement quoy qu’il faſſe,
Chacun le fuit dans ſa diſgrace.
Ainſi dans ce grand deſeſpoir
Ou le monde rit de le voir,
Il ſouffre vne peine mortelle,
La peur luy trouble la ceruelle,
Il tremble à pié comme à cheual,
Son bien meſme luy fait du mal.
Il a peur de ſes pierreries
Acquiſes par des tromperies.
Il iette maint ſoupir nouueau,
Il pleure comme vn pauure veau,
Soit d’auarice ou de triſteſſe,
Il regretre tout ce qu’il laiſſe,
Et voudroit emporter encor
Ioute la France auec lon or.
Il eſt dans ces douleurs cruelles..
Le cul à terre entre deux celles,
Il veut partir, il ne veut pas,
Il marche & puis retient ſes pas,
Il luy ſemble oüyr le tonnere,
antoſt il veut aller par terte,
Puisſur la mer il veut courir
Et par tout il craint de perir.
Tantoſt vn rayon d’elperance
Le fait tourner deuers la France.
Puis le deſeſpoir luy reuient,
Et ie ne ſçay ce qui le tient
Qu’il ne ſe poignarde de rage.,
C’eſt qu’il n’en a pas le courage
Mais ſon mal touſiours empirant
Le force à dire en ſoupirant.
 
 