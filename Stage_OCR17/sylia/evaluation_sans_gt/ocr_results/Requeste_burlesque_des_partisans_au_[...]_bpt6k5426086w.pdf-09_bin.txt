
Sy que ſans noſtre creditprompt!
L’Eſtat euſt receul maint affront.
Cependant nous donnant la chaſſe,
Comme à quelque maudite race,
De nous outrager on permet,
Et par tel Edit on nous met,
Nous, dont l’argent ſouſtiet laFrance,
Dans le danger de la Potence.
A Noſſeigneurs, ce conſideré,
Il vous plaiſe de voſtre gré
Nous receuoir par ces preſentes
Appellans de telles patentes,
Tant comme d’abus bien conſtant
Qu’auſſy de juge incompetant.
Mais d’incompet aſſez notoire
Ainſi qu en auons bon memoire;
Et de cel enregiſtrement,
Comme fait precipitément,
Sans piece veuë, à la volée,
 Sans parties ouyes ou appellees,
Sur des deffauts mal obtenus,
Et dires de nouueaux venus
De peu d’aage & d’experience
Dans les matieres de Finances,
Qui ne peuuent encore ſçauoir
Combien il fait bon auoir
A titre de bon Penſionnaire,
Ou bien en quelque autre maniere.
Tant y a que nous ſouſtenons
Que nos moyens d’appel ſont bons,
Et ſoit au fondz, ſoit en la forme
 a vice en telle reforme,
En la forme, bas iuſticiers
Ne ſont iuges de Financiers.
Or Parlement ( c’eſt voſtre grace)
A ſeulement Iuſtice baſſe,
Et ſi chaſtier il nous faut
Ce doibt eſtre Chambre d’En-haut,
Au fonds voler Prince & Patrie
N’eſt pas vn crime qu’on chaſtie.
