D’vn mal qui ne pouuoit deſſus leur innocence
Rencontrer vn ſujet que pour leur allegeance!
Quelques-vnes diſoient laiſſons les tous perir,
Et les autres pleurant, nous aymons mieux mourir
Que de voir noſtre fruict ſorty de nos entrailles,
¬¬
Entre les laſches mains d’vn million de canailles,
Qui ſucçotent ſans fin le pur de noſtre ſang
Hé! grand Dieu qu’eſt-cecy, quel effroyable eſtang
Seine vous n’eſtes plus vne douce Riuiere,
La Marne vous fait toe, vous rendant Mer entiere;
La Loire meſmement, afin de vous troubler
A fait ſes blanches eaux à ce coup redoubler;
Ce qui ne ſe faiſoit qu’au cours de neuf années,
S’et parfait dans le temps de quatre matinées:
Et bien que lon craigniſt quelque aceident de feu
Vne peur ſaiſiſſoit le monde peu à peu,
Qui regardant les flots s’eſleuer de la ſorte,
Et entrer aux maiſons ſans en ouurir la porte,
Diſoient, On nous à fait icy vn mauuais tour?
Mais cela n’empeſchoit que le ſon du tambour
Ne bruyaſt fortement, & que parmy la ruë
On ne ſe reſioüit de la noble venuë
Du Prince Conty, & d’autres grand Seigneurs,
Dont leurs faits & vertus ie toucheray ailleurs.
Hnfin l’accroiſt des eaux cauſa vn grand dommage,
Des Chantiers tous entiers ſe ſauuerént à la nage;
Quelque-vns ſe noyans, meſme deux ponts de bos
Eſcraſerent le dos de la Seine à la fois.
Maint Palais Poiſſonneux en ruïne furent mis
Sans ſe pouuoir deffendre contre leurs ennemis,