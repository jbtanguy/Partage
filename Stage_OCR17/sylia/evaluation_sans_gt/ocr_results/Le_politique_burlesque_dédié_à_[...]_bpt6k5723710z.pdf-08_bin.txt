
5
Tu y verras comme j’eſpere,
Les mouuemens de cette guerre,
Et ſur tout l’iniuſte rigueur
Qui me priue de ta douceur.
Ie ſçay bien qu’vne autre entrepriſe,
Aſſaiſonnée de ma franchiſe,
Euſt eſté plus propre à ton gouſt;
Mais quoy! l’on nous oſte tout,
Iuſques aux moyens d’exprimer
Ce bel art qui te fait aymer.
Ie te prie rare Merueille,
De vouloir preſter ton oreille,
A ce diſcours remply de feux,
Non pas de ceux d’vn Amoureux:
Mais de tout vn peuple Chreſtien,
Qui pialie pour auoir ſon bien,
Ou pluſtoſt pour ſauuer le reſte,
A fait publier vn Manifeſte.
Mais tout cela n’empeſche pas,
Qu’on ne le veüille mettre aà bas,
Soit par armes ou autrement,
On veut que noſtre Parlement
Authoriſe cette iniuſtice,
Et qu’il boiue dans le calice.
Celuy qui eſt Tuteur des Roys,
Et le protecteur de nos Loix,
N’a pû vaincre par remonſtrance
La Maiſtreſſe de la Regence:
Et pour ſe mettre en ſeureté,
Il a donné la liberté
A tous les priſonniers d’Eſtat
Pour deffendre ſon Magiſtrat:
Il a fait prendre auſſi les armes,
A tous nos braues Genſd’armes.
Pour deliurer la pauure France
Des deſſeins de ſon EMINEnNCE3