 Affin que comme leurenuie
D’amaſſer n’eſtoit aſſouuie
Surchargeants le monde d’impos,
Ils ſoient trauaillez ſans repos,
Mais vous qu’yſſus d’vne chaumiere
De porte faix, de lauandiere
Eſtes en vn clin d’œil paruent
Et de perit grand deuenu
Prenez place ſur le Caucaſe
Et qu’eſtendu l’on vous eſcraſe
Que vous ſoyez à voſtre tour
Repas d’vn affamé vautour
Et que voſtre chair deuoree,
Luy ſerue touſiours de curée,
En renaiſſant, & que l’oyſeau
Luy ſoit vn continu tombeau,
Suas qu’on rougiſſe les tenailles
Pour ce reſte de maraudailles,
Que l’on les decouppe en morceaux
Qu’on les eſcorche comme veaux,
Qu’on les dechire qu’on ne tarde
De les broyer comme moutarde
Ils ont trop fait les ſuffiſans
Soubs pretexte de Partiſans,
On ne voyoit qu’eux dans laruë
Quoy que ſortis de la Charuë,
Dans vn caroſſe à ſix cheuaux
Gros gras, dodus eomme Poureeaux,
Suiuis d’eſtafiers en grand nombre
Dons les demarches faiſoient ombre